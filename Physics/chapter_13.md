*****
## অধ্যায় 13: তেজস্ক্রিয়তা ও ইলেকট্রনিক

## ত্রয়োদশ অধ্যায়

# তেজস্ক্রিয়তা ও ইলেকট্রনিকস (Rodioactivity and Electronics) 

![](https://cdn.mathpix.com/cropped/2025_09_16_b1d2de5da62a73f206e3g-351.jpg?height=1034&width=1397&top_left_y=725&top_left_x=204)

বিংশ শতাব্দীর শুরুতে আধুনিক পদার্থীবজ্ঞানের সূচনা হলে যে যে নতুন বিষয়গুলোর জন্ম হয়,তার একটি হচ্ছে তেজক্ক্রিয়তা। এই অধ্যায়ে তেজক্ত্রিয়তার বিষয়টি তোমাদের জন্য ব্যাখ্যা করা হয়েছে।

আমাদের বর্তমান সভ্যতার মূল চালিকাশক্তি হচ্ছে ইলেকট্রনিকস-এই উক্তিটি মোটেই অতিরঞ্জিত নয়। বর্তমান ইলেকট্রনিকসের পেছনে পদার্থবিজ্ঞানের অবদানটুকু এই অধ্যায়ে আলোচনা করা হয়েছে। যেসব যক্রপাতি আমাদের জীবনকে পুরোপুরি পাল্টে দিয়েছে এই অধ্যায়ে সেই সব যন্ত্রের সাথেও তোমাদের পরিচয় করিয়ে দেওয়া হয়েছে।

এ অধ্যায় শেষে আমরা-

- তেজক্রিয়তা ব্যাখ্যা করতে পারব।
- আলফা, বিটা ও গামা রশিয় বৈশিষ্ট্য ব্যাখ্যা করতে পারব।
- ইলেকট্রনিকসের ক্রমবিকাশ বর্ণনা করতে পারব।
- আ্যানালগ ও ডিজিটাল ইলেকট্রনিকসের পার্থক্য করতে পারব।
- অর্ধপরিবাহী ও সমন্বিত বর্তনী ব্যাখা করতে পারব।

*****
## অধ্যায় 13: তেজস্ক্রিয়তা ও ইলেকট্রনিক

## 13.1 তেজস্ক্রিয়তা (Radioactivity)

আমরা সবাই জানি, একটা পরমাণুর কেন্দে থাকে নিউক্লিয়াস, সেখানে থাকে প্রোটন এবং নিউট্রন। পরমাণুর নিউক্রিয়াসে যতগুলো প্রোটন থাকে ঠিক ততগুলো ইলেকট্রন নিউক্লিয়াসকে ঘিরে বিচরণশীল থাকে। নিউক্লিয়াসের ব্যাসার্ধ পরমাণুর ব্যাসার্ধ থেকে প্রায় লক্ষ গুণ ছোট। নিউক্লিয়াসের আকার খুবই ছোট হলেও একটা পরমাণুর মূল ভরটি আসলে নিউক্লিয়াসের ভর, তার কারণ ইলেকট্রনের ভর প্রোটন কিংবা নিউট্রনের ভর থেকে 1836 গুণ কম।

প্রোটন পজিটিভ চার্জযুক্ত (ধনাত্মক আধান) তাই শুধু প্রোটন দিয়ে নিউক্লিয়াস তৈরি হতে পারে না, তাহলে প্রবল বিকর্ষণে প্রোটনগুলো ছিটকে যাবে। সেজন্য নিউক্লিয়াসের ভেতরে প্রোটনের সাথে চার্জহীন নিউট্রনও থাকে এবং নিউট্রন আর প্রোটন মিলে প্রবল শক্তিশালী নিউক্লিয়ার বলের আকর্ষণে নিউক্লিয়াসগুলো স্থিতিশীল থাকতে পারে। সাধারণ হাইড্রোজেনের কেন্দ্রে একটি মাত্র প্রোটন থাকলেও বাড়তি একটি কিংবা দুটি নিউট্রনসহ হাইড্রোজেনের নিউক্লিয়াসও রয়েছে।

নিউক্লিয়াসের ভেতরে প্রোটনের সংখ্যা বাড়ার সাথে সাথে সেটাকে স্থিতিশীল রাখার জন্য নিউট্রনের সংখ্যাও বেড়ে যেতে থাকে, কিন্তু তারপরও নিউক্লিয়াসের ভেতরে প্রোটনের সংখ্যা 82 অতিক্রম করার পর থেকে নিউক্লিয়াসগুলো অস্থিতিশীল হতে শুরু করে।(যদিও থ্রোটনসংখ্যা 43-Technetium এবং 61-Promethium মৌলের কোনো স্থায়ীরূপ পাওয়া যায়না।) অস্থিতিশীল নিউক্লিয়াসগুলো কোনো এক ধরনের বিকিরণ করে স্থিতিশীল হওয়ার চেষ্টা করে এবং এই প্রক্রিয়াটাকে আমরা বলি তেজস্ক্রিয়তা। নিউক্লিয়াসের ভেতর থেকে যে বিকিরণ বের হয়ে আসে সেটাকে বলে তেজস্ক্রিয় রশ্মি।

নিউক্লিয়াসের ভেতরে প্রোটনের সংখ্যা 82 অতিক্রম করলেই (পারমাণবিক সংখ্যা 82 থেকে বেশি) যে নির্উক্লিয়াসগুলো তেজক্ক্রিয় হয়ে থাকে তা নয়, অন্য পরমাণুর নিউক্লিয়াসও তেজক্কিয় হতে পারে। আমরা পরমাণুর শ্রেণিবিন্যাস করেছি তার ইলেকট্রনের সংখ্যা দিয়ে, যেটা প্রোটনের সংখ্যার সমান। একটি মৌলের বাহ্যিক ধর্ম, প্রকৃতি, এবং রাসায়নিক গুণাগুণ নির্ভর করে বাইরের ইলেকট্রনের শ্রেণিবিন্যাসের ওপর। কাজেই কোনো একটি মৌলের পরমাণুতে তার ইলেকট্রন এবং প্রোটনের সংখ্যা সুনির্দিন্ট হলেও নিউট্রনের সংখ্যা ভিন্ন হতে পারে। ভিন্ন নিউট্রন সংখ্যায় নিউট্রনযুক্ত একই প্রোটন সংখাঁ বিশ্বিট নিউক্লিয়াসের পরমাণুকে বলা হয় সেই মৌলের আইসোটোপ। কাজেই কোনো একটি মৌলের একটি আইসোটোপ স্থিতিশীল হতে পারে আবার সেই মৌলের অন্য একটি আইসোটোপ অস্থিতিশীল বা তেজস্ক্রিয় হতে পারে। উদাহরণ দেওয়ার জন্য আমরা কার্বনমৌলটির কথা বলতে পারি যার নিউক্লিয়াসে ছয়টি প্রোটনএবং এর প্রধাণত; তিনটি আইসোটোপ:

$$
\begin{aligned}
& \mathrm{C}_{12} \text { : 6টি প্রোটন এবং 6টি নিউট্রন } \\
& \mathrm{C}_{13} \text { : 6টি প্রোটন এবং গটি নিউট্রন } \\
& \mathrm{C}_{14} \text { : 6টি প্রোটন এবং ৪টি নিউট্রন }
\end{aligned}
$$

কার্বনের এই তিনটি আইসোটোপের মাঝে $\mathrm{C}_{14}$ আইসোটোপটি অস্থিতিশীল বা তেজক্রিয়।
1896 সালে হেনরি বেকেরেল (Henri Becquerel) প্রথম ইউরেনিয়াম থেকে তেজস্ক্রিয় রশির অস্তিত্ব প্রমাণ করেন। পরবর্তীতে আরনেস্ট রাদারফোর্ড (Ernest Rutherford), পিয়ারে কুরি (Pierre Curie), মেরি কুরি (Marie Curie) এবং অন্যা বিজ্ঞানীরা অন্যান্য মৌলের তেজস্ক্রিয়তা আবিষ্কার করেন। এটি বাইরের চাপ, তাপ, বৈদ্যুতিক বা চৌম্বক ক্ষেত্র দিয়ে কোনোভাবে প্রভাবিত বা নিয়ন্ত্রণ করা যায় না, কাজেই এটি একটি নিউক্লয়ী ঘটনা হিসেবে মেনে নেওয়া হয়।শুধু তাই নয়, তেজস্ক্রিয়তার কারণে তেজস্ক্রিয় রশিন্দা নির্গত হয়ে নিউক্লিয়াসের গঠন পরিবর্তিত হয়ে সেটিও ভিন্ন একটি মৌলে রূপান্তরিত হয়ে যেতে পারে সেটাও লক্ষ্য করা হয়েছে।

নিউক্লিয়াস থেকে যে তিনটি প্রধান তেজক্রিয় রশিন্ন বের হয়, সেগুলো হচ্ছে আলফা, বিটা এবং গামা রশিম (চিত্র 13.01)।

*****
## অধ্যায় 13: তেজস্ক্রিয়তা ও ইলেকট্রনিক

### 13.1.1 আলফা রশ্মি (Alpha Ray)

আলফা রশি। বা আলফা কণা আসলে একটি হিলিয়াম নিউক্রিয়াস। একটি হিলিয়াম নিউক্লিয়াসে থাকে দুটো প্রোটন এবং দুটো নিউট্রন, কাজেই এটি একটি চার্জযুক্ত কণা। সে কারণে বিদ্যুৎ এবং চৌম্বক ক্ষেত্র দিয়ে এর গতিপথকে প্রভাবিত করা যায়। একটা নিউক্লিয়াসের ভেতর থেকে যখন একটা আলফা কণা বের হয়ে আসে তখন তার শক্তি থাকে কয়েক MeV. কাজেই সেটি যখন বাতাসের ভেতর দিয়ে যায় তখন বাতাসের অণু-পরমাণুর সাথে সংঘর্ষ করে সেগুলোকে তীব্রভাবে আয়নিত করতে পারে। বাতাসে আলফা কণার গতিপথ হয় সরলরেখার মতো, এটা সোজা এগিয়ে যায়। তবে আলফা কণা যেহেতু হিলিয়ামের নিউক্লিয়াস তাই এটা পদার্থের ভেতর দিয়ে বেশি দূর যেতে পারে না। বাতাসের ভেতর দিয়ে 6 cm যেতে না যেতেই এটা বাতাসের অণু-পরমাণুকে তীব্রভাবে আয়নিত করে তার পুরো শক্তি ক্ষয় করে থেমে যায়। একটা কাগজ দিয়েই আলফা কণাকে থামিয়ে দেওয়া যায়। জিংক সালফাইড পর্দায় এটি অনুপ্রভা (phosphorescence) সৃষ্টি করে। আলফা কণা যাত্রাপথে অসংখ্য অণু-পরমাণুকে অনুপ্রভা করে মুভ ইলেকট্রন তৈরি করে সেগুলোকে সংগ্রহ করে সহজেই তার উপস্থিতি নির্ণয় করা যায় কিংবা তার শক্তি পরিমাপ করা যায়।

আলফা কণা যেহেতু দুটি প্রোটন এবং দুটি নিউট্রন দিয়ে তৈরি, তাই যখন একটি নিউক্লিয়াসের ভেতর থেকে বের হয়ে আসে, তখন সেই নিউক্লিয়াসের পারমাণবিক সংখ্যা কমে দুই ঘর এবং নিউক্লিওন

সংখ্যা কমে চার ঘর। যেমন: ইউরেনিয়ামের একটি আইসোটোপ আলফা কণা বিকিরণ করে থোরিয়ামের একটি আইসোটোপে পরিণত হয়।

$$
\mathrm{U}_{23 \mathrm{~B}} \rightarrow \mathrm{Th}_{234}+\mathrm{He}_{4}^{++}
$$

ইউরেনিয়ামের পারমাণবিক সংখ্যা 92,থোরিয়ামের 90। এখানে উল্লেখ্য, পরমাণুর ইলেকট্রন সংখ্যাটি এখানে ধর্তব্যের মাঝে নয়, তেজক্ক্রিয় নিউক্লিয়াসের পরমাণু সহজেই তার চারপাশের পরিবেশে বাড়তি ইলেকট্রন ছেড়ে দিতে পারে, কিংবা গ্রহণ করতে পারে।

![](https://cdn.mathpix.com/cropped/2025_09_16_b1d2de5da62a73f206e3g-355.jpg?height=709&width=1086&top_left_y=716&top_left_x=359)
চিত্র 13.01: আলফা রম্মি খুব বেশি আয়নিত করে শক্তি ক্ষায় করতে পারে বলে একটা কাগজের পৃষ্ঠা দিয়েই এটাকে থামানো সম্ভব। বিটা রশিন্ন বা ইলেকট্রনকে ধামাতে করেক মিলিমিটার পুর অ্যালুমিনিয়াম দরকার হয়। গামা রশিন্র চার্জ নেই বলে এটিকে থামাতে পরনু সিসার পাতের দরকার হয়।

*****
## অধ্যায় 13: তেজস্ক্রিয়তা ও ইলেকট্রনিক

### 13.1.2 বিটা রশিম (Beta Ray)

বিটা রশি। বা বিটা কণা আসলে ইলেকট্রন। এটি নিশ্চয়ই একটি বিস্ময়ের ব্যাপার যে নিউক্লিয়াসের ভেতরে থাকে শুধু প্রোটন এবং নিউট্রন কিন্তু সেখান থেকে ইলেকট্রন কেমন করে বের হয়ে আসে? সেটি ঘটার জন্য নিউক্লিয়াসের ভেতরের একটি নিউট্রনকে প্রোটনে পরিবর্তিত হতে হয়।

$$
n^{0} \rightarrow p^{+}+e^{-}+\bar{v}
$$

অর্থাৎ একটি চার্জহীন নিউট্রন পজিটিভ চার্জযুক্ত প্রোটন ( $p^{+}$)এবং নেগেটিভ চার্জযুক্ত ইলেকট্রনে ( $e^{-}$) পরিবর্তিত হয়, কাজেই মোট চার্জের পরিমাণ অপরিবর্তিত থাকে। সমীকরণের ডান পাশে $\bar{v}$ দিয়ে

নিউট্রিনোর প্রতিপদার্থকে (আ্যান্টি-নিউট্রিনো কণাকে) বোঝানো হয়েছে, এটি চার্জহীন এবং এর ভর খুবই কম।

নিউক্লিয়াসের ভেতরে থেকে যখন আলফা কণা বের হয় সেটা কতকগুলো বিছিন্ন নির্দিষ্ট শক্তি নিয়ে বের হয় কিন্তু বিটা কণার জন্য সেটি সত্যি নয়। নির্গত বিটা কণার শক্তি নির্দিষ্ট সীমার মধ্যে যোকোনো কিছু হতে পারে। বিকিরণের মোট শক্তির কতট্রুকু নিউট্রিনো নিয়ে নেবে তার ওপর বিটা কণার শক্তি নির্ভর করে।

বিটা কণা যেহেতু ইলেকট্রন তাই তার চার্জ নেগেটিভ (ঋণাত্মক আধান) এবং সে কারণে সেটি ইলেকট্রিক এবং চৌম্বকীয় ক্ষেত্র দিয়ে প্রভাবিত করা যায়। এটি যখন কোনো পদার্থের ভেতর দিয়ে যায় তখন সেই পদার্থের অণু-পরমাণুর সাথে সংঘর্ষের কারণে সেগুলোকে তায়নিত করতে পারে। আলফা কণার হিলিয়াম নিউক্লিয়াসের তুলনায় ইলেকট্রন খুবই ক্ষুদ্র তাই ইলেকট্রনের ভেদনক্ষমতা অনেক বেশি এবং সেটি পদার্থের অনেক ভেতর ঢুকে যেতে পারে। সাধারণত: কয়েক মিলিমিটার পুরু অ্যালুমিনিয়ামের পাত দিয়ে বিটা কণাকে থামানো সম্ভব।

বিটা কণার বিকিরণ হলে নিউক্লিয়াসে একটি নিউট্রন কমে গিয়ে একটি প্রোটন বেড়ে যায়, তাই তার নিউক্লিওন সংখ্যা সমান থাকে। কিন্তু যেহেতু পারমাণবিক সংখ্যা প্রোটনের সংখ্যার ওপর নির্ভর করে তাই নিউক্লিয়াসের পারমাণবিক সংখ্যা বেড়ে ভিন্ন মৌলের নিউক্লিয়াসে পরিণত হয়। যেমন তেজক্রিয় $\mathrm{C}_{14}$ বিটা বিকিরণে $\mathrm{N}_{14}$ এ পরিবর্তিত হয়:

$$
\mathrm{C}_{14} \rightarrow \mathrm{~N}_{14}+\mathrm{e}+\bar{\nu} \text { (এন্টি-নিউট্রিনো) }
$$

মজার ব্যাপার হচ্ছে, বিটা বিকিরণ বলতে আমরা যে শূর্ধু নিউক্লিয়াসের ভেতর থেকে ইলেকট্রনের বিকিরণ বোঝাই তা নয়, ইলেকট্রনের প্রতিপদার্থ পজিট্রনের বিকিরণকেও বিটা বিকিরণ বলে। তার জন্য নিউক্লিয়াসের ভেতরে কোনো একটি প্রোটনকে নিউট্রনে পরিবর্তিত হতে হয়:

$$
p^{+} \rightarrow n^{0}+\bar{e}^{+}+v \quad \text { (নিউট্রিনো) }
$$

এই প্রক্রিয়াতে নিউক্লিয়াসে প্রোটনের সংখ্যা এক কমে যায় বলে তার পারমাণবিক সংখ্যাও এক কমে ভিন্ন মৌলের নিউক্লিয়াসে পরিণত হয়। (এ বিক্রিয়াটি নিউক্লিয়াসের বাইরে হতে পারে না। কারণ নিউট্রনের ভর প্রোটনের চেয়ে বেশি।)

বিটা বিকিরণের সময় নিউট্রিনো কিংবা অ্যান্টি নিউট্রিনো বের হলেও আমরা সেগুলোকে তেজক্ক্রিয় রশি হিসেবে বিবেচনা করিনি, কারণ এগুলো চার্জবিহীন এবং পদার্থের সাথে এদের বিক্রিয়া এত কম যে কয়েক আলোকবর্ষ দীর্ঘ সিসার পাত দিয়েও একটা নিউট্রিনোকে থামানো দুষ্কর।

*****
## অধ্যায় 13: তেজস্ক্রিয়তা ও ইলেকট্রনিক

### 13.1.3 গামা রশি (Gamma Ray)

গামা রশি আসলে শক্তিশালী বিদ্যুৎ চৌম্বকীয় তরঙ্গ। কাজেই এর কোনো চার্জ নেই (আধানহীন), কিন্তু শক্তিশালী হওয়ার কারণে এর তরঙ্গ দৈর্ঘ্য খুব কম (কমপন অনেক বেশি)। শক্তি বেশি বা কম

হলেও এর বেগ সব সময়েই আলোর বেগের সমান। যখন কোনো নিউক্লিয়াস আলফা কণা কিংবা বিটা কণা বিকিরণ করে 'উত্তেজিত' অবস্থায় থাকে তখন বাড়তি শক্তি গামা রশিন্ম হিসেবে বের করে এটি নিরুত্তেজ হয়। গামা রশ্মি চার্জহীন এবং ভরহীন, তাই এর বিকিরণে নিউক্লিয়াসের পারমাণবিক সংখ্যা কিংবা নিউক্লিওন সংখ্যার কোনো পরিবর্তন হয় না।

গামা রশ্মির যেহেতু চার্জ নেই তাই এটাকে বিদ্যুৎ কিংবা চৌম্বক ক্ষেত্র দিয়ে প্রভাবিত করা যায় না। চার্জ না থাকলেও এটি বিভিন্ন প্রক্রিয়ায় অণু-পরমাণুকে আয়নিত করতে পারে এবং সেখান থেকে গামা রশ্মির অস্তিত্বও বোঝা যায়। গামা রশিকে থামাতে সাধারণত কয়েক সেন্টিমিটার সিসার পুরু পাতের দরকার হয়!

*****
## অধ্যায় 13: তেজস্ক্রিয়তা ও ইলেকট্রনিক

### 13.1.4 অর্ধায়ু (Half Life)

একটি নির্দিষ্ট তেজস্ক্রিয় নিউক্লিয়াস ঠিক কোন মহূর্তে বিকিরণ করবে সেটি বলা সম্ভব নয়, পদার্থবিজ্ঞান শুধু তার বিকিরণ করার সম্ভাবনাটি বলতে পারে। সে কারণে তেজস্ক্রিয়তার পরিমাণ বের করার জন্য ‘অর্ধায়ু’ (Half Life)-এর ধারণাটি ব্যবহার করা হয়। যে পরিমাণ সময়ের ভেতর অর্ধেক সংখ্যক নিউক্লিয়াসের তেজক্ক্রিয় বিকিরণ ঘটে সেটি হচ্ছে অধার্যু। কাজেই যে নিউক্লিয়াসের তেজস্ক্রিতা যত বেশি তার অর্ধায়ু তত কম। স্থিতিশীল নিউক্লিয়াস, যার কোনো তেজক্রিয়তা নেই তার অর্ধায়ুকে আমরা 'অসীম' বলে বিবেচনা করতে পারি।

এখানে একটি বিষয় জেনে রাখা দরকার। তেজস্ক্রিয়তা নিউক্লিয়াসের ঘটনা, তাই তেজস্ক্রিয় রশিম বিকিরণ করে একটি নিউক্লিয়াস অন্য নিউক্লিয়াসে পরিবর্তিত হয়। ভিন্ন নিউক্লিয়াস চার্জহীন পরমাণু হওয়ার জন্য খুব সহজেই এক দুইটি বাড়তি ইলেকট্রন তার কাছাকাছি পরিবেশ থেকে নিতে পারে কিংবা ছেড়ে দিতে পারে। তার কারণ নিউক্লিয়াসের ভেতরকার নিউক্লিয়ার শক্তি অনেক বেশি হলেও পরমাণুর ইলেকট্রনের শক্তি সে তুলনায় খুবই কম।

*****
## অধ্যায় 13: তেজস্ক্রিয়তা ও ইলেকট্রনিক

## উদাহরণ

প্রশ্ন: 1 kg ভরের একটি তেজস্ক্রিয় নমুনার মৌলের অর্ধায়ু 100 বছর। 200 বছর পর ঐ নমুনাতে ঐ মৌলের ভর কত হবে?

উত্তর: তেজস্ক্রিয়তার কারণে সরাসরি ভরের পরিবর্তন হয় না। তেজস্ক্রিয় মৌলটির তিন-চতুর্থাংশ নিউক্লিয়াস তেজস্ক্রিয় কণা বের করবে মাত্র।

*****
## অধ্যায় 13: তেজস্ক্রিয়তা ও ইলেকট্রনিক

### 13.1.5 তেজস্কিয়তার ব্যবহার (Uses of Rodioactivity)

তেজক্ষিয়তার নানা ধরনের ব্যবহার আছে। খুব কম তেজক্রিয়তার দ্রব্য শরীরের ভেতর ঢুকিয়ে বাইরের থেকে তার গতিবিধি দেখে শরীরের অনেক তথ্য জানা যায়। সাধারণত সে রকম তেজক্ষিয় পদার্থের অর্ধায়ু খুব কম(হয়তো কয়েক মিনিট) হয়, কাজেই ঘণ্টাখানেকের মাঝে ঐ পদার্থ তেজস্ক্রিয়তা হারায়।

তেজক্রিয়তার আরেকটা গুরুত্বপুর্ণ ব্যবহার হচ্ছে প্রাচীন জীবাশোর বয়স নির্ণয় করাতে। আমাদের শরীরে প্রচুর কার্বন রয়েছে এবং তার ভেতরে নির্দিষ্ট পরিমাণ $\mathrm{C}_{14}$ আছে। যখন প্রাণী মারা যায় তখন তার শরীরে নতুন করে $\mathrm{C}_{14}$ চুকতে পারে না। আগে যতটুকু ছিল সেটা তখন তেজক্রিয় বিকিরণের কারণে কমতে থাকে। কাজেই কতট্টকু $\mathrm{C}_{14}$ থাকা স্বাভাবিক এবং কতটুকু কমে গেছে সেটা থেকে সেই প্রাণী কত প্রাচীন তা নিখুঁতভাবে বের করা যায়।

তেজক্ক্রিয় কণা শরীরের কোষের ক্ষতি করতে পারে, সে জন্য নানা ধরনের সতর্কতা অবলম্বন করা হয়, আবার শরীরের ক্ষতিকর কোষ ধ্বংস করার জন্য এই তেজক্ক্রিয়তা ব্যবহার করা যায়। সে কারণে ক্যান্সার চিকিৎসায় ক্যাঙ্গার কোষ ধ্বংস করার জন্য তেজস্ক্রিয় কণা ব্যবহার করা হয়।

এছাড়া যন্ত্রপাতি জীবাণুমুক্ত করতে, আগুনে ধৌঁয়ার উপস্থিতি নির্ণয়ে কিংবা খনিজ পদার্থে বিভিন্ন ধাতুর পরিমাণ নির্ণয়ে তেজক্রিয়তার ব্যবহার রয়েছে।

*****
## অধ্যায় 13: তেজস্ক্রিয়তা ও ইলেকট্রনিক

### 13.1.6 তেজস্ক্রিয়তা সম্পর্কে সচেতনতা <br> (Awarness of Radioactivity)

উচ্চমাত্রার তেজক্ষিয়তা আমাদের শরীরে নানা সমস্যার সৃষ্টি করে। যখন তেজক্ক্রিয়তা নিয়ে গবেষণা শুরু হয় তখন বিজ্ঞানীরা সেটি ভালো করে জানতেন না বলে তারা নিজেরা তেজস্ক্রিয় পদার্থের সংস্পর্শে এসে রোগাক্রান্ত হয়েছিলেন। দীর্ঘদিন তেজস্ক্রিয় মৌল নিয়ে কাজ করার কারণে মেরি কুরি লিউকেমিয়াতে মারা যান। তেজক্ক্রিয়তা মানুষের রোগ প্রতিরোধক্ষমতা কমিয়ে দেয়, এমনকি বংশ পরম্পরায় বিকলাক্| শিশুর জন্ম দিতে পারে।

আমাদের দৈনন্দিন জীবনে আমরা খুব বেশি তেজক্ক্রিয়তার মুখোমুখি হই না কিন্তু পৃথিবীর নতুন প্রযুক্তির কারণে এখন অনেকেই তেজক্রিয়তার মুখোমুখি হতে শুরু করেছে। নিউক্লিয়ার শক্তি কেন্দ্রে নিউক্লিয়ার বিক্রিয়া ঘটানো হয়,

![](https://cdn.mathpix.com/cropped/2025_09_16_b1d2de5da62a73f206e3g-358.jpg?height=652&width=493&top_left_y=1345&top_left_x=1117)
চিত্র 13.02: তেজক্রিয় পদার্থ ঝুঁকিপূর্ণ বলে এগুলোকে খুব সতর্কতার সাথে বাবহার করতে হয়। তেজক্কিয়তার সতর্কতামূলক চিহ্ন।

সেখানে ভয়ংকর রকম তেজস্ক্রিয়তা তৈরি হয়। অনেকগুলো বর্জ্য পদার্থের অর্ধায়ু অনেক বেশি এবং লক্ষ বছর পর্যন্ত সেগুলো তেজস্ক্রিয় থাকে। নিউক্লিয়ার শক্তি কেন্দ্রের দুর্ঘটনায় বাইরে তেজক্ক্রিয় পদার্থ ছড়িয়ে পড়ার উদাহরণও আছে। নিউক্লিয়ার শক্তি দিয়ে চালানো জাহাজ, সাবমেরিন দুর্ঘটনাতেও অনেক মানুষ তেজক্রিয়তার মুখোমুখি হয়েছে। সবচেয়ে ভয়ংকর ব্যাপার ঘটেছিল ষখন হিরোশিমা এবং নাগাসাকিতে নিউক্লিয়ার বোমা ফেলা হয়েছিল, তখন অসংখ্য মানুষ তেজস্ক্রিয়তার মুখোমুখি হয়েছিল। কাজেই তেজস্ক্রিয়তা নিয়ে নানা ধরনের গবেষণা শুরু, হয়েছে এবং নিরাপদ তেজস্ক্রিয়তার মাত্রা ইত্যাদি নির্ধারণ করা শুরু হয়েছে। একই সাথে কোথাও তেজস্ক্রিয় পদার্থ থাকলে সেটি সম্পর্কে সাধারণ মানুষকে সতর্ক করা হয়। (চিত্র 13.02)।

*****
## অধ্যায় 13: তেজস্ক্রিয়তা ও ইলেকট্রনিক

## 13.2 ইলেকট্রনিকসের ক্রমবিকাশ (Development of Electronics)

আমাদের বর্তমান সভ্যতাটির পেছনে সবচেয়ে বড় অবদান রেখেছে ইলেকট্রনিকস, এটি মোটেও একটি অত্যুক্তি নয়। ইলেকট্রনিকসের ক্রমবিকাশকে আমরা মোটামুটি তিনটি অংশে ভাগ করতে পারব; ভ্যাকুয়াম টিউব, ট্রানজিস্টর এবং ইন্টিগ্রেটেড সার্কিট।

*****
## অধ্যায় 13: তেজস্ক্রিয়তা ও ইলেকট্রনিক

### 13.2.1 ভ্যাকুয়াম টিউব (Vacuum Tube)

1883 সালে এডিসন দেখেছিলেন লাইট বাল্বের ভেতরে ফিলামেন্ট থেকে অন্য একটি ধাতব প্লেটে ফাঁকা জায়গা দিয়েও বিদ্যুৎ পরিবহন হতে পারে। এই প্রক্রিয়াটি এডিসন ক্রিয়া (Edison Effect) নামে পরিচিত। 1904 সালে জন ফ্লেমিং এডিসন ক্রিয়াকে কাজে লাগিয়ে প্রথম দুই ইলেকট্রোডের একটি ভ্যাকুয়াম টিউব তৈরি করেন যেটি রেকটিফায়ার হিসেবে কাজ করত অর্থাৎ পরিবর্তনশীল বিদ্যুৎপ্রবাহকে একদিকে প্রবাহিত করত। এই ভ্যাকুয়াম টিউবটিকে ইলেকট্রনিকসের শুরু হিসেবে বিবেচনা করা যায়। এই সময় রেডিও তরঙ্গ দিয়ে তথ্য আদান-প্রদানের কাজ শুরু হয়েছিল এবং গুগলিয়েলমো মার্কনির রেডিও তরজা নিয়ন্ত্রণের জন্য এই ধরনের একটি ভ্যাকুয়াম টিউবের খুব প্রয়োজন ছিল। (এখানে উল্লেখ্য যে রেডিওর আবিষ্কার হিসেবে এতদিন শুধু মার্কনির নাম উল্লেখ করা হলেও সাম্প্রতিক কালে বাঙালি বিজ্ঞানী জগদীশচন্দ্র বসুর অবদানকেও স্বীকার করে নেওয়া হয়েছে।)

1906 সালে লি দ্য ফরেস্ট তৃতীয় একটি ইলেকট্রোড সংযোজন করে নতুন আরেকটি ভ্যাকুয়াম টিউব তৈরি করেন এবং সেটি ট্রায়োড নামে পরিচিতি লাভ করে। ট্রায়োড দিয়ে বৈদ্যুতিক প্রবাহকে নিয়ন্ত্রণ করা যেত এবং সেটিকে অ্যামপ্লিফায়ার হিসেবেও ব্যবহার করা যেত।

![](https://cdn.mathpix.com/cropped/2025_09_16_b1d2de5da62a73f206e3g-359.jpg?height=287&width=629&top_left_y=1836&top_left_x=974)
চিত্র 13.03: কয়েক ধরনের ভ্যাঙ্কয়াম টিউব।

প্রথমে মোর্সকোড দিয়ে টেলিগ্রাফ যোগাযোগ পরে টেলিফোনের মাধ্যমে কণ্ঠস্বর আদান-প্রদান করার জন্য ভ্যাকুয়াম টিউবের উন্নতি হতে থাকে (চিত্র 13.03)। প্রথম ও দ্বিতীয় মহাযুদ্ধের সময় যুদ্ধে ব্যবহারের জন্য রাডার, যুদ্ধাস্ত্র নিয়ন্ত্রণ, নেভিগেশন ইত্যাদি কাজের জন্য বিভিন্ন ধরনের বিশেষায়িত ভ্যাকুয়াম টিউব ব্যবহার হতে থাকে। 1945 সালে 17,468 টি ভ্যাকুয়াম টিউব ব্যবহার করে ENIAC নামে প্রথম কহ্পিউটার তৈরি করা হয়।

*****
## অধ্যায় 13: তেজস্ক্রিয়তা ও ইলেকট্রনিক

### 13.2.2 ট্রানজিস্টর (Transistor)

1947 সালে বেল ল্যাবরেটরিতে প্রথম ট্রানজিস্টর তৈরি করা হয় এবং এই আবিষ্কারের জন্য জন বারডিন, ওয়াল্টার ব্রাটেইন এবং উইলিয়াম শকলিকে নোবেল পুরস্কার দেওয়া হয়। এই ট্রানজিস্টর কত দ্রুত এবং কত ব্যাপকভাবে পুরো পৃথিবীকে পাল্টে দেবে সেটি তখনো কেউ অনুমান করতে পারেনি।

ট্রানজিস্টর ভ্যাকুয়াম টিউবের মতোই কাজ করতে পারে কিন্তু ভ্যাকুয়াম টিউবের তুলনায় এটি অতি ক্ষুদ্র, ওজন খুবই কম, এটি ব্যবহার করতে খুব অল্প বিদ্যুতের প্রয়োজন হয়, এটি অনেক বেশি নির্ভরযোগ্য এবং সবচেয়ে বড় কথা এটি অনেক কম খরচে তৈরি করা সম্ভব। কাজেই ট্রানজিস্টর খুব দ্রুত ভ্যাকুয়াম টিউবকে সরিয়ে তার স্থান দখল করে নিতে শুরু করল এবং পৃথিবীর মানুষ স্বল্প মূল্যে ট্রানজিস্টর ব্যবহার করে তৈরি নানা ধরনের ইলেকট্রনিক যন্ত্রপাতি পেতে শুরু, করল।

*****
## অধ্যায় 13: তেজস্ক্রিয়তা ও ইলেকট্রনিক

### 13.2.3 সমন্বিত বর্তনী বা ইন্টিগ্রেটেড সার্কিট (Intergated Circuit)

1952 সালের দিকেই ইন্টিগ্রেটেড সার্কিট সম্পর্কে আলোচনা শুরু, হলেও সত্যিকারের ইন্টিগ্রেটেড সার্কিট তৈরি করা শুরু হয় ষাটের দশকে। পঞ্চাশের দশকে একটি সিলিকনের পাতলা পাতে (Wafer) অসংখ্য ট্রানজিস্টর তৈরি করে সেগুলো কেটে আলাদা করে নেওয়া হতো। ইন্টিগ্রেটেড সার্কিট তৈরি করার সময় এই প্রক্রিয়াটিকে আর একটুখানি এগিয়ে নিয়ে যেতে হয়েছিল। তখন শুধু ট্রানজিস্টর তৈরি না করে তার সাথে ডায়োড কিংবা রেজিস্টর এবং ক্যাপাসিটর বসিয়ে পূর্ণাঙ্গ একটি সার্কিট তৈরি করা শুরু হয়। এর নাম দেওয়া হলো ইন্টিগ্রেডেট সার্কিট (আইসি IC) বা সমন্বিত বর্তনী। প্রযুক্তির উন্নতির সাথে সাথে অল্প জায়গায় অনেক বেশি ট্রানজিস্টর বসানো শুরু হলো এবং তার নাম দেওয়া হলো প্রথমে লার্জ স্কেল ইন্টিগ্রেশন (LSI), পরে ভেরি লার্জ স্কেল ইন্ট্রেগ্রেশন (VLSI)। এই সার্কিটগুলো ব্যবহারের উপযোগী করে প্যাকেজ করা হতো যেন সরাসরি সার্কিট বোর্ডে ব্যবহার করা যায়। মাইক্রোকমিসউটার, চিকিৎসার যন্ত্রপাতি, ভিডিও ক্যামেরা এবং যোগাযোগের উপগ্রহ এই ধরনের অত্যাধুনিক যন্ত্রপাতি ইন্টিগ্রেটেড সার্কিট ছাড়া কোনো দিনই সম্ভব হতো না।

*****
## অধ্যায় 13: তেজস্ক্রিয়তা ও ইলেকট্রনিক

### 13.2.4 ভবিষ্যতের ইলেকট্রনিকস (Future Electronics)

ইলেকট্রনিকসের প্রযুক্তি এখনো এগিয়ে যাচ্ছে এবং আমরা ভবিষ্যতে ইলেকট্রনিকস সার্কিটে অপটিকস বা আলোর সাহায্যে তথ্য বিনিময়সংক্রান্ত আইসি দেখতে পাব। একই সাথে প্রোগ্রাম করে নিজের প্রয়োজনমতো সার্কিট তৈরি করার আইসি (FPGA: Field Programmable Gate Array) আরো বেশি ক্ষেত্রে ব্যবহৃত হতে দেখব।

*****
## অধ্যায় 13: তেজস্ক্রিয়তা ও ইলেকট্রনিক

## 13.3 অ্যানালগ ও ডিজিটাল ইলেকট্রনিকস <br> (Analog and Digital Electronics)

আমাদের চারপাশে প্রতিমূহূর্তে যা ঘটেছে; যেমন শব্দ, আলো,চাপ,তাপমাত্রা বা তান্য কিছু-সেগুলোকে আমরা কোনো এক ধরনের তথ্য বা উপাত্ত হিসেবে প্রকাশ করি। তাদের মান নিরবচিহ্মভাবে পরিবর্তিত হতে পারে। আমাদের নানা কাজে সেই মানের প্রয়োজন হতে পারে তাই সেই মান আমরা সংরক্ষণ করি, বিশ্লেষণ করি কিংবা এক জায়গা থেকে অন্য জায়গায় তথ্য আকারে প্রেরণ করি। উপাত্ত প্রক্রিয়া করার জন্য আমরা ইলেকট্রনিকস ব্যবহার করতে পারি। নিরব|চিহ্নভাবে পরিবর্তিত হতে থাকা এই তথ্য বা উপাত্তকে বৈদ্যুতিক সিগন্যালে পরিবর্তন করা সম্ভব এবং এই ধরনের সিগন্যালকে আমরা বলি আ্যানালগ সিগন্যাল। এই অ্যানালগ সিগন্যালকে যদি সরাসরি ইলেকট্রনিকস যন্ত্রপাতি দিয়ে আমরা প্রক্রিয়া করি, তাহলে সেটাকে বলা হয় আনালগ ইলেকট্রনিকস।

নিরবচ্ছিন্নভাবে পরিবর্তিত হতে থাকা তথ্য বা উপাত্তের এই সিগনালকে সমপূর্ণ অন্যভাবে প্রক্রিয়া করা সম্ভব। সেটি করার জন্য একটু পরপর তার মানটি কত বের করে সেটিকে কোনো এক ধরনের সংখ্যায় প্রকাশ করে নিতে হয়। তারপর ধারাবাহিকভাবে এই সংখ্যাটির মানকে সংরক্ষণ করতে হয়।

আমরা তখন আমাদের প্রয়োজনমতো এই সংখ্যাগুলো ইলেকট্রনিকসের ব্যবহার করে প্রক্রিয়া করতে পারব। যখন আবার সেটিকে তার মূল অ্যানালগ সিগন্যালে পরিবর্তন করতে হয় তখন ধারাবাহিকভাবে সংরক্ষিত মানের সমান বৈদ্যুতিক সিগন্যাল তৈরি করে নিতে হয়। যে ইলেক্ট্রনিকস দ্বারা এই ধরনের বিচ্ছিন্ন মানের তথ্য প্রক্রিয়া করা হয় তাকে বলে ডিজিটাল ইলেক্ট্রনিকস।

আমরা দৈনন্দিন জীবনে দশভিত্তিক দশমিক (Decimal) সংখ্যা ব্যবহার করি। কিন্তু ডিজিটাল ইলেকট্রনিকসে সংখ্যা প্রকাশ করা হয় বাইনারি সংখ্যা দিয়ে, কারণ তাহলে খুব সহজেই কোনো একটি ভোল্টেজকে 1 এবং শূন্য ভোল্টেজকে 0 ধরে প্রক্রিয়া করা যায়। 0 এবং 1 দ্বারা প্রকাশিত সংখ্যাকে বাইনারি (Binary) সংখ্যা বলে। (চিত্র 13.04)।

ইলেকর্ট্রনিকসের সবচেয়ে বড় অবদান হলো ডিজিটাল কম্পিউটার বা সংক্ষেপে শুধু কমিউটার। কমিউটারে সকল তথ্যের আদান-প্রদান বা তথ্য প্রক্রিয়া করা হয় ডিজিটাল ইলেকট্রনিকস দিয়ে। ইন্টারনেট বা কম্পিউটার নেটওয়ার্কেও ডিজিটাল ইলেকট্রনিকস ব্যবহার করে তথ্য আদান-প্রদান করা হয়। শব্দ ছবি বা ভিডিও ইত্যাদি সিগন্যাল শুরু হয় অ্যানালগ সিগন্যাল হিসেবে এবং ব্যবহারও হয় অ্যানালগ সিগন্যাল হিসেবে কিন্তু সেগুলো ডিজিটাল সিগন্যাল হিসেবে সংরক্ষণ প্রক্রিয়াকরণ বা প্রেরণ করা হয়। আ্যানালগ সিগন্যালে খুব সহজেই নয়েজ (Noise) প্রবেশ করে সিগন্যালের গুণগত মান নাষ্ট করতে পারে। একবার সেটি ডিজিটাল সিগন্যালে পরিবর্তিত করে নিলে সেখানে Noise এত সহজে অনুপ্রবেশ করতে পারে না। কাজেই সিগন্যালের গুণগত মান অবিকৃত থাকে।

ডিজিটাল সিগন্যাল প্রক্রিয়া করার জন্য বিশেষ ধরনের আইসি (IC) তৈরি করা হয়। এই আইসিগুলো ধীরে ধীরে অনেক ক্ষমতাশালী হয়ে উঠছে। অর্থাৎ অনেক কম সময়ে নির্ভুলভাবে অনেক বেশি পরিমাণ ডিজিটাল সিগন্যালে প্রক্রিয়া করতে পারে। কাজেই যতই দিন যাচ্ছে ডিজিটাল প্রক্রিয়া করার বিষয়টি
![](https://cdn.mathpix.com/cropped/2025_09_16_b1d2de5da62a73f206e3g-362.jpg?height=333&width=618&top_left_y=825&top_left_x=969)
ততই সহজ হয়ে যাচ্ছে এবং এটি বলাই বাহুল্য নয় যে আমাদের চারপাশের জগৎটি একটি ডিজিটাল জগতে রূপান্তরিত হচ্ছে।

চিন্ন 13.04: (a) অ্যানালগ এবং (b) ডিজিটাল সিগন্যান।

*****
## অধ্যায় 13: তেজস্ক্রিয়তা ও ইলেকট্রনিক

## 13.4 সেমিকন্ডাক্টর (Semiconductor)

আধুনিক জগৎ এবং আধুনিক সভ্যতা পুরোটাই ইলেকট্রনিকসের উপরে ভিত্তি করে গড়ে উঠেছে এবং এই ইলেকট্রনিকসের জন্য আমরা যদি কোনো এক ধরনের পদার্থের প্রতি কত্তিজ্ঞতা প্রকাশ করতে চাই তাহলে সেই পদার্থটি হবে অর্ধপরিবাহী বা সেমিকন্ডাক্টর। আমরা এর আগেও পরিবাহী এবং অপরিবাহী এবং অর্ধপরিবাহী বা সেমিকন্ডাক্টরের নামটি উচ্চারণ করেছি, এখন ব্যাপারটার একটুখানি গভীরে যেতে পারি।

![](https://cdn.mathpix.com/cropped/2025_09_16_b1d2de5da62a73f206e3g-362.jpg?height=244&width=455&top_left_y=1586&top_left_x=1120)
চিত্র 13.05: সিলিকন কেলাস। ডান দিকে
সিলিকন কেলাসের ত্রিমাত্রিক রূপ।

13.05 চিত্রে সেমিকন্ডাক্টরের একটি মডেল চিত্রে অনেকগুলো পরমাণুকে পাশাপাশি দেখানো হয়েছে। পরমাণুর গঠনের কারণে তাদের শেষ কক্ষপথে যদি আটটি ইলেকট্রন থাকে, তাহলে সেটি কোনো এক অর্থে পরিপূর্ণ হয় এবং অনেক স্থিতিশীল হয়।

সিলিকন হচ্ছে সবচেয়ে বেশি ব্যবহৃত সেমিকন্ডাষ্টর,তার শেষ কক্ষপথে ইলেকট্রনের সংখ্যা চার, কিন্তু যখন আমরা সিলিকন কেলাসের দিকে তাকাই তখন অবাক হয়ে আবিষ্কার করি প্রত্যেকটি পরমাণুই ভাবছে তার শেষ কক্ষপথে আটটা ইলেকট্রন। এটা ঘটেছে কারণ প্রত্যেকটা পরমাণুই চারদিকে ভিন্ন চারটা পরমাণুর সাথে যুক্ত এবং সবাই নিজের ইলেকট্রনগুলো পাশের পরমাণুর সাথে ভাগাভাগি করে ব্যবহার করছে।(আমরা চিত্রটি একেছি এক সমতলে, সত্যিকার সিলিকন পরমাণুগুলো ত্রিমাত্রিক, চিত্রের ডানপাশে যে রকম দেখানো হয়েছে। প্রত্যেকটা পরমাণুই আসলে অন্য চারটি পরমাণুকে স্পর্শ করে থাকে।)

এমনিতে সেমিকভাক্টরে ইলেকট্রনগুলো পরমাণুর সাথে আটকে থাকে, তাপমাত্রা বাড়ালে হয়তো একটা দুটো ইলেকট্রন মুক্ত হতে পারে। পরিবাহীতে মুক্ত ইলেকট্রন থাকে তাই তখন সেমিকন্ডাক্টরটা খানিকটা পরিবাহীর মতো কাজ করতে পারে। পদার্থবিজ্ঞানের দৃষ্টিভঙ্গিতে এটা চমৎকার একটা ব্যাপার, কিন্তু ব্যবহারের জন্য এটা ততটা উপযোগী না। এটাকে সত্যিকার অর্থে ব্যবহার করার জন্য খুবই মজার একটা কাজ করা হয়। সিলিকন কেলাসের সাথে এমন একটা পরমাণু (যেমন ফসফরাস) মিশিয়ে দেওয়া হয় যার শেষ কক্ষপথে থাকে পাঁচটি ইলেকট্রন। এই পঞ্চম ইলেকট্রনটি বাড়তি একটা ইলেকট্রন, যা কোনো দুইটি পরমাণুর মধ্যের বন্ধনে ব্যবহৃত হয় না। তাই এটি বিভিন্ন পরমাণুর মাঝে প্রায় মুক্তভাবে ঘোরাঘুরি করতে পারে। এটাকে ফসফরাসের পরমাণুর মাঝে থাকতে হবে এমন কোনো কথা নেই। ফসফরাসকে পজিটিভ আয়ন বানিয়ে এই ইলেকট্রনটি মুব্ত ইলেকট্রনের মতো ব্যবহার করে। বলা যেতে পারে ফসফরাস মেশানো এ রকম সেমিকন্ডাক্টর অনেকটাই পরিবাহী, কারণ চার্জ পরিবহনের জন্য এখানে কিছু মুন্ত ইলেকট্রন থাকে। ফসফরাসের মতো শেষ কক্ষপথে পঞ্চম ইলেকট্রনসহ পরমাণুর যোগ করে পদার্থটিকে পরিবাহীতে পরিণত করে ফেলা এই সেমিকন্ডান্টরকে বলে n ধরনের সেমিকন্ডাক্টর।
এবারে তোমরা আরো চমকপ্রদ একটা বিষয় শোনার জন্য প্রস্তুত হও। শেষ কম্মপথে বাড়তি পঞ্চম ইলেকট্রন বিশিষ্ট এমন পরমাণু না দিয়ে যদি আমরা উল্টো কাজটি করি, শেষ কক্ষপথে একটি কম অর্থাৎ তিনটি ইলেকট্রন বিশিষ্ট (যেমন বোরন) মৌলের কিছু পরমাণু মিশিয়ে দেওয়া হয় তাহলে কী হবে? অবশ্যই বোঝা যাচ্ছে বোরনের পরমাণুর শেষ কক্ষপথে একটির জায়গায় ইলেকট্রনের জন্য একটা ফাঁকা জায়গা (Hole) থাকবে এবং পরমাণুটি সেই ফাঁকা জায়গাটা পাশের একটা পরমাণু থেকে ইলেকট্রন এসে ভরাট করে ফেলতে পারে। তখন পাশের পরমাণুতে একটা ফাঁকা জায়গা হয়ে যাবে, সেই ফাঁকা জায়গাটি আবার তার পাশের পরমাণুর একটা ইলেকট্রন এসে ভরাট করে ফেলতে পারে তখন সেখানে একটা ফাঁকা জায়গা হবে। অন্যভাবে বলা যায় আমাদের কাছে মনে হবে একটা ইলেকট্রনের অভাবযুব্ত একটা ফাঁকা জায়গা বুঝি পরমাণু থেকে পরমাণুতে ঘুরে বেড়াচ্ছে। মনে হতে পারে এটা বুঝি আসলে একধরনের কণা এবং তার চার্জ বুবি পজিটিভ। এটাকে বলা হয় হোল (Hole)। অর্থাৎ আমরা বলতেই পারি, বোরন পরমাণুকে নেগেটিভ আয়ন হিসেবে রেখে তার হোলটি সিলিকন কেলাসের ভেতর ঘুরে বেড়াতে পারে। অর্থাৎ এই সেমিকন্ডাক্টরটি প্রায় পরিবাহী হিসেবে কাজ করে এবং তার ভেতর দিয়ে বিদ্যুৎ পরিবহন করে পজিটিভ চার্জযুক্ত হোল! শেষ কক্ষপথে তিনটি

ইলেকট্রন যুক্ত পরমাণু মিশিয়ে একটা সেমিকন্ডাক্টরকে যখন পরিবাহীতে পরিণত করা হয় তখন তাকে বলে p ধরনের সেমিকন্ডাক্টর।
এমনিতে আলাদাভাবে n ধরনের এবং p ধরনের সেমিকন্ডাক্টরের তেমন ব্যবহার ছিল না কিন্তু যখন n এবং p ধরনের সেমিকন্ডাক্টর একটার সাথে আরেকটা যুক্ত করা হলো তখন বিজ্ঞান এবং প্রযুক্তির জগতের সবচেয়ে বড় অগ্রগতির সূচনা হয়েছিল।

*****
## অধ্যায় 13: তেজস্ক্রিয়তা ও ইলেকট্রনিক

## (?) অন্সর্গনী

*****
## অধ্যায় 13: তেজস্ক্রিয়তা ও ইলেকট্রনিক

## ? $\frac{x}{-}$ সাধারণ প্রশ

1. নিউট্রন যদি বিটা কণা বের করে প্রোটনে পরিবর্তিত হতে পারে তাহলে নিউক্লিয়াসের ভেতর সব নিউট্রন ধীরে ধীরে প্রোটনে পরিবর্তিত হয়ে যায় না কেন?
2. তাপমাত্রা বাড়ালে পরিবাহীর রোধ বেড়ে যায় কিন্তু অর্ধপরিবাহীর রোধ কমে কেন?
3. তেজক্রিয়তা কী ব্যাখ্যা করো।
4. আলফা ও বিটা কণার পার্থক্য ব্যাখ্যা করো।
5. সমন্বিত বর্তনী কী?

*****
## অধ্যায় 13: তেজস্ক্রিয়তা ও ইলেকট্রনিক

## $\sqrt{2} \pi$ গাণিতিক প্রশ্ন

1. একটি জীবাশ্মতে যে পরিমাণ $C_{14}$ থাকার কথা তার থেকে 16 গুণ কম আছে। জীবাশ্মটি কত পুরাতন?

*****
## অধ্যায় 13: তেজস্ক্রিয়তা ও ইলেকট্রনিক

## বহুনির্বাচনি প্রশ্ন

সঠিক উত্তরটির পাশে টিক ( $\sqrt{ }$ ) চিহ্ন দাও

1. তেজক্রিয় মৌল থেকে নির্গত আলফা কণা কী?
(ক) একটি হাইড্রোজেন নিউক্লিয়াস
(খ) একটি হিলিয়াম নিউক্লিয়াস
(গ) একটি তড়িৎ নিরপেক্ষ কণা
(ঘ) একটি ঋণাত্মক কণা
2. তেজস্ক্রিয় ক্ষয়ের ফলে যে বিটা রশিন নির্গত হয় তা আসলে কী?
(ক) ঋণাত্মক ইলেকট্রনের স্রোত
(খ) একটি তড়িৎ নিরপেক্ষ কণা
(গ) একটি হালকা মৌলের নির্ডক্লিয়াস
(ঘ) ধনাত্মক প্রোটনের স্রোত
3. কোনো সিলিকন চিপে লক্ষ লক্ষ বর্তনী সংযোজিত হলে তাকে কী বলে?
(ক) সমান্তরাল বর্তনী
(খ) অর্ধপরিবাহী ট্রানজিস্টর
(গ) সমন্বিত বর্তনী
(ঘ) অর্ধপরিবাহী ডায়োড
![](https://cdn.mathpix.com/cropped/2025_09_16_b1d2de5da62a73f206e3g-365.jpg?height=138&width=141&top_left_y=449&top_left_x=187)

*****
## অধ্যায় 13: তেজস্ক্রিয়তা ও ইলেকট্রনিক

## সৃজনশীল প্রশ্ন

১. রনি রূপপুরে নির্মাণধীন পারমাণবিক বিদ্যুৎকেন্দ্রের জন্য ইউরেনিয়াম চালান নিয়ে আসার খবর টেলিভিশনে দেখতে পেল। এ সম্পর্কে আরও জানার আগ্রহ পোষণ করায় রনির শিক্ষক বললেন: ‘পারমাণবিক চুল্লিতে নিঃশেষিত জ্বালানি অবশেষ সতর্কতার সাথে মানব বসতি থেকে অনেক দূরে সংরক্ষণ করা প্রয়োজন!' এর পরে তিনি পদার্থবিজ্ঞান ল্যাবে সংরক্ষিত পোস্টারে একটি তেজক্রিয় মৌলের ছবি দেখিয়ে জানালেন, এই মৌলের 1 kg ভরের নমুনা রেখে দিলে আট শ বছর পরে নমুনাটিতে তেজস্ক্রিয় মৌলের পরমাণুর ভর 250 g পাওয়া যাবে।

ক) তেজস্ক্রিয়তা কী?
খ) ইউরেনিয়াম জালানিবাহী গাড়িতে বিশেষ সতর্কতামূলক চিহ্ন অঞ্চিত থাকে কেন ব্যাখ্যা কর।
গ) পদার্থবিজ্ঞান ল্যাবের পোস্টারে উল্লেখিত মৌলটির অর্ধায়ু কত?
ঘ) পারমাণবিক চুঞ্জির জ্বালানি সংরক্ষণ সংক্রান্ত শিক্ষকের করা উব্তিটির যথার্থতা বিশ্লেষণ করো।
২। শোভন তার বাসার পুরানো জিনিসপত্রের মধ্যে একটি ভাঙা রেডিও পেল। কৌতৃহলবশত সে রেডিওটির বিভিন্ন অংশ খুলে দেখতে লাগলো। তার মধ্যে সে একাধিক পা বিশিন্ট কতকগুলো বিভিন্ন ছোট যন্ত্রাংশ দেখতে পেল যেগুলো একটি বড় বোর্ডে সংযুক্ত আছে। তার পদার্থবিজ্ঞান শিক্ষককে প্রশ্ন করায় তিনি শোভনকে জানালেন অনেক পা-যুক্ত যন্ত্রাংশগুলো আইসি নামে পরিচিত। তিনি আরও বললেন এগুলো সাধারণত এক বিশেষ অর্ধপরিবাহী মৌলিক পদার্থ ব্যবহার করে তৈরি করা হয়।

ক) আইসি কী?
খ) একটি আ্যানালগ ও ডিজিটাল সিগন্যাল কেন ভিম্ন- ব্যাখ্যা করো।
গ) উদ্দীপকে শিক্ষকের উক্ষেখিত মৌলিক পদার্থটির কেলাসের চিত্র এঁকে এর গঠন দেখাও।
ঘ) শোভনের রেডিওতে আইসি ব্যবহার না করে কীভাবে একই কাজ করা যেত-বিশ্লেষণ করো।

*****
## অধ্যায় 13: তেজস্ক্রিয়তা ও ইলেকট্রনিক

## ২০২৫ শিক্ষাবর্ষ নবম ও দশম : পদার্থবিজ্ঞান

> কল্পনাশক্তি জ্ঞান থেকেও বেশি গুরুত্বপূর্ণ।
> -অ্যালবার্ট আইনস্টাইন
![](https://cdn.mathpix.com/cropped/2025_09_16_b1d2de5da62a73f206e3g-366.jpg?height=752&width=1171&top_left_y=1138&top_left_x=353)


[^0]:    চিa্র 4.04: একটি পেন্ডুলাম দুলচে, গতিশক্তি এবং বিভবশ্বি বাড়লে কমলেও মোট শক্তির পরিমাণ নির্দিন্ট থাকে।

